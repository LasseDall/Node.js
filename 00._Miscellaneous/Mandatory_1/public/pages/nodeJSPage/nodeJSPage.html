<div class="main">
<h1 class="main">Node.js</h1>
<p>
    Node.js er et enviroment, der gør det muligt at køre JavaScript kode på server-siden, hvor det 
    tidligere kun har været muligt at køre i en browser. Det er bygget på V8 motoren, der også 
    bruges i browseren i eksempelvis Chrome. Node.js gør det således muligt at lave backend servere 
    med JavaScript, der blandt andet har den fordel, at det kører ekstremt hurtigt og kan håndtere mange 
    requests på samme tid uden at blokere tråden. Således kan man med Node.js lave API'er, CLI-applikation og andet software
    med JavaScript. <br><br>

    Node.js har som standard en entry-fil til projektet, som hedder package.json. Denne indeholder, 
    ligesom eksempelvis en pom.xml fil i Maven, projektets dependencies, metadata og eventuelle scripts.
    I package.json, der i sagens natur indeholder json-objekter, kan man, som jeg har gjort i dette projekt,
    installere Express ved at insætte følgende i package.json: 
    <br><br> <code>
        { "dependencies": { "express": "4.18.2" } } 
    </code> <br><br>
    Her er dependencies en key, der indeholder et objekt, hvor express er key og værdien er den ønskede version.
    Når man efterfølgende i terminalen skriver:
    <br><br> <code>
        npm install
    </code> <br><br> 
    vil man installere de dependencies, som er i package.json, hvilket i dette tilfælde opretter en package-lock.json fil og en mappe, der hedder node_modules,
    der indeholder express-biblioteket. Man kan alternativt i terminalen nøjes med at skrive:
    <br><br> <code>
        npm install express 
    </code> <br><br>
    Så indsætter den automatisk dependencies i package.json og installerer Express. <br> <br>
    Express indeholder en række funktioner, der blandt andet er utrolig gode til at udvikle REST-API'er med.
    NPM står for Node Package Manager og er, ligesom Maven i Java, ansvarlig for at håndtere biblioteker og moduler
    og deres dependencies.
    I package.json i dette projekt har jeg yderligere tilføjet: 
    <br><br> <code>
        "type": "module"
    </code> <br><br>
    Det gør, at modulerne, som eksempelvis express eller mine js-filer, kan importeres på følgende måde: 
    <br><br> <code>
        import express from "express";
    </code> <br><br>
    Uden denne tilføjelse vil man i Node.js skrive:
    <br><br> <code>
        const express = require("express");
    </code> <br><br>
    Require er således import i Node.js, men koden bliver mere genbrugelig, når man kan bruge import, som i andre sprog.<br><br>
    Til udviklingen af dette projekt har jeg også brugt Nodemon, som er et Hot Reload værktøj, der restarter serveren, 
    når der foretages ændringer i koden. Dette er super smart i udviklingsfasen, men bør ikke bruges i servere, der 
    er i produktion, da dette vil kunne skabe mange problemer. Man starter en server med Nodemon ved i terminalen at skrive: 
    <br><br> <code>
        nodemon app.js
    </code> <br><br>
    Så kører serveren med Nodemon. Hvis du vil køre serveren uden Nodemon skriver man: 
    <br><br> <code>
        node app.js
    </code> <br><br>
    Normalt lytter nodemon kun til js-filer, men man kan udvide dette til blandt andet html- og json-filer ved at oprette en fil, 
    der hedder nodemon.json og i den skriver: 
    <br><br> <code>
        {
            "ext": "html,js,json"
        }
    </code> <br><br>
    Med denne udvidelse lytter Nodemon således til html- og json-filer, så serveren også restartes ved ændringer i disse.

</p>
</div>